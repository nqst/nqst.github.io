---
layout: post
title: "Моментальна користь від бюджету"
---

Коли планували з дружиною бюджет на квітень, я знову мав нагоду побачити, як сильно відчуття можуть відрізнятися від фактів.

Рівень доходів був нормальний — було навіть трохи більше, ніж планували. Було приємне відчуття: «гроші є». Але коли ми почали записувати планові витрати (попереду був місяць, насичений подіями), то побачили ось це:

<figure class="figure--noradius">
  <img src="/i/blog/budgeting-insight/insufficient-funds.png" width="640" alt="Попередження з текстом «Не вистачає грошей. Будь ласка, зменшіть витрати або змініть доходи на попередньому кроці».">
</figure>

<!-- more -->

Проста математика показала, що на реалізацію всіх наших планів грошей не вистачить. Більше того, ще й нічого не залишиться на повсякденні витрати. Отже, треба перепланувати: прибрати деякі категорії, відмовитись від певних покупок (новим кросівкам і шинам для авто доведеться почекати), і бути готовим витрачати менше в супермаркетах і кавʼярнях. Звучить не так радісно, але у такому випадку краще побачити реальність раніше, ніж стикнутися з нею в середині місяця і опинитись у боргах. Взяти гроші під контроль, не витративши жодної гривні — приємно.

Ми ведемо бюджет в [Сінтрі](https://sintra.me/), але навіть проста табличка в Google Docs може допомогти досягти такого ж ефекту.
