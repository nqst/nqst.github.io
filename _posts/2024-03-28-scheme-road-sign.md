---
layout: post
title: "Попередній покажчик напрямків"
ogimage: "ogimage.jpg"
---

В ПДР України є дорожній знак 5.57 «Попередній покажчик напрямків». У нього може бути [багато варіацій](http://roadguide.a3.kyiv.ua/#/5-sign-design?id=_55-Схема-знак-551). Ось одна з них:

<figure>
  <img src="/i/blog/scheme-road-sign/sign-scheme-example.png" srcset="/i/blog/scheme-road-sign/sign-scheme-example@2x.png 2x" alt="Знак 5.57 «Попередній покажчик напрямків»">
  <figcaption>Джерело: <a href="http://roadguide.a3.kyiv.ua">roadguide.a3.kyiv.ua</a></figcaption>
</figure>

Такий знак добре відображає фактичну конфігурацію розвʼязки, але, на мою думку, це не краще рішення для умов, коли водій має швидко приймати рішення.

<!-- more -->

Скажімо, я їду на Лубни. Ось що мені каже схема:

> Дорога на Лубни зліва. За поворотом на Полтаву і Київ буде зʼїзд, там крути вправо-вправо-вправо, заїжджай під естакаду, і прямуй далі.

А ось що мені треба знати:

> Попереду два зʼїзди з траси. На Лубни — другий зʼїзд.

На такій розвʼязці зайва деталізація може заважати і дезорієнтувати. Вказівник має швидко показати, що треба зʼїхати вправо, а далі вже веде дорога.

<!-- Тут можна провести аналогію з навігатором — коли мені на Лубни, я очікую, що він мені в потрібний момент підкаже: «через 500 м поверніть праворуч» (і цього буде достатньо). А тут навігатор мені ніби каже: «Так, власне, Лубни зліва. За поворотом на Полтаву і Київ буде зʼїзд, там крути вправо-вправо-вправо, заїждай під естакаду, і далі просто на Лубни». Довго. -->

Візуально це може виглядати так:

<figure>
  <img src="/i/blog/scheme-road-sign/scheme-redesign.png" srcset="/i/blog/scheme-road-sign/scheme-redesign@2x.png 2x" width="300" alt="Схема розвʼязки з двума зʼїздами">
</figure>

Такий варіант мені подобається більше. Але, якщо чесно, для реального середовища це трохи зависокий знак. Можна пожалітись, що нам на відміну від більшості європейських країн треба додавати транслітерацію. Без неї було б компактніше, і знак читався би легше:

<figure>
  <img src="/i/blog/scheme-road-sign/scheme-without-transliteration.png" srcset="/i/blog/scheme-road-sign/scheme-without-transliteration@2x.png 2x" width="300" alt="Схема без транслітерації">
  <!-- <figcaption>Так було б без транслітерації.</figcaption> -->
</figure>

Тим не менш, вважаю, що транслітерацію варто зберегти. Якщо буде потреба зменшити висоту, можна шукати варіанти. Один з них — показувати менше населених пунктів на знаку.

* * *

Є випадки, коли детальна схема має сенс: наприклад, коли попереду кільцева розвʼязка. Подивимось на схему кільця десь у Північній Ірландії:

<figure>
  <img src="/i/blog/scheme-road-sign/roundabout.jpg" alt="Схема кільцевого руху">
  <figcaption>Джерело: <a href="https://www.belfasttelegraph.co.uk/news/northern-ireland/new-road-sign-leaves-motorists-in-a-spin-at-busy-lurgan-roundabout/36385594.html">Belfast Telegraph</a></figcaption>
</figure>

Тут фактична конфігурація розвʼязки дуже важлива. Схема показує, де треба зʼїжджати, а не ілюструє подальший рух після зʼїзду.
