---
layout: post
title: "Замок у туалетну кімнату"
---

Двері у ванну або туалет часто обладнують так, щоб у екстреній ситуації їх можна було відкрити ззовні — за допомогою монети або ще чогось плаского. Це можливо завдяки спеціальному замку:

<figure>
  <img src="/i/blog/wc-door-locks/doors@2x.png" style="border-radius: 20px;" alt="Сантехнічниий замок">
</figure>

Коли ми зачиняємо або відчиняємо замок, зовнішня частина із виїмкою також рухається, повертаючись на 90°. Тож тут є додаткова функція: позиція виїмки може підказати, чи замкнені двері.

<!-- more -->

Така індикація може бути корисною. Ніхто не любить відчуття, коли знаходишся в туалеті, і хтось ззовні смикає дверну ручку, намагаючись увійти. Тому якщо індикація підкаже, що туалет зайнятий, можна буде почекати без зайвих спроб відкрити двері.

Втім, при монтажі замку рідко приділяють увагу тому, щоб позиція виїмки позначала певний стан. Деталі можна поєднати по-різному, а інструкції до замку зазвичай не містять рекомендацій. Вертикально направлена виїмка може означати як «відчинено», так і «зачинено». У моїх улюблених закладах все теж наплутано — доводиться пам’ятати, де яка паличка що значить.

Було б краще, якби була система. Я робив би так:

<figure>
  <img src="/i/blog/wc-door-locks/statuses@2x.png" style="border-radius: 20px;" alt="">
</figure>

Горизонтальна позиція — зачинено. Це підкріплюється аналогією з горизонтальним рухом головою (ніби кажеш «ні»), а також знаком «в’їзд заборонено» ⛔️

Вертикальна позиція — відчинено. Схоже на кивання та рух прямо.

<!-- Це як із вимикачами світла: роблять по-різному, але більшість людей в нашій країні звикла натискати верхню частину вимикача, щоб увімкнути світло. -->

Очевидно, не всі люди будуть зчитувати таку індикацію та взагалі звертати увагу на те, що там куди направлено. Тому для публічних закладів кращим варіантом може бути замок з точною індикацією:

<!-- Написи відчинено/зачинено, іконки, колір, спрацювали би більш однозначно. Але мені подобається мати систему і наближатись до логічного стандарту. Це як із вимикачами світла: роблять по-різному, але більшість людей в нашій країні звикла натискати верхню частину вимикача, щоб увімкнути світло. -->

<figure>
  <!-- <img src="/i/blog/wc-door-locks/in-use.webp" alt=""> -->
  <img src="/i/blog/wc-door-locks/in-use@2x.png" style="border-radius: 20px;" alt="">
  <figcaption>Варіант з підвищеною доступністю: люди з ослабленим кольоросприйняттям зможуть прочитати напис, а іконка замку — додаткова впевненість тим, хто не розуміє мову.</figcaption>
</figure>

Такі інформативні замки встановлюють нечасто. Але якщо вже є «простий» замок, то має сенс звернути увагу на те, як його встановили, та наближатись до єдиного стандарту. <!-- Як із вимикачами світла: щоб увімкнути світло, більшість моїх читачів звикла натискати верхню частину вимикача. -->

<!--Допомагати людям зрозуміти, у якому стані знаходиться система — [дуже важливо](https://www.nngroup.com/articles/visibility-system-status/).-->

<!-- Додаткове читання? -->


