---
layout: post
archived: true
title: "–ü—ñ–¥–≥–æ—Ç–æ–≤–∫–∞ macOS –¥–æ —Ä–æ–±–æ—Ç–∏"
introimg: "new-macbook-alt.jpg"
ogimage: "ogimage.jpg"
plyr: true
---

–ù–µ—â–æ–¥–∞–≤–Ω–æ –æ–Ω–æ–≤–∏–≤ —Å–æ–±—ñ —Ä–æ–±–æ—á–∏–π MacBook. –ó–∞¬†–º–æ—ó–º –ø–æ–ø–µ—Ä–µ–¥–Ω—ñ–º –Ω–æ—É—Ç–±—É–∫–æ–º 2017 —Ä–æ–∫—É –±—É–ª–æ –≤–∂–µ –≤–∞–∂–∫–æ –ø—Ä–∞—Ü—é–≤–∞—Ç–∏ —á–µ—Ä–µ–∑ —Å–ª–∞–±–∫—É –±–∞—Ç–∞—Ä–µ—é —Ç–∞¬†–∑–∞–ø–∞–¥–∞—é—á—ñ –∫–ª–∞–≤—ñ—à—ñ.

–Ø –ª—é–±–ª—é –Ω–∞–ª–∞—à—Ç–æ–≤—É–≤–∞—Ç–∏ –Ω–æ–≤—É —Ç–µ—Ö–Ω—ñ–∫—É –∑¬†—á–∏—Å—Ç–æ–≥–æ –∞—Ä–∫—É—à—É. –¶–µ¬†—á—É–¥–æ–≤–∏–π –ø—Ä–∏–≤—ñ–¥ —â–æ—Å—å –∑—Ä–æ–±–∏—Ç–∏ –ø–æ-—ñ–Ω—à–æ–º—É —Ç–∞¬†–Ω–∞–≤—á–∏—Ç–∏—Å—è —á–æ–º—É—Å—å –Ω–æ–≤–æ–º—É. –¶—å–æ–≥–æ —Ä–∞–∑—É —è¬†–∑–∞–ø–∏—Å—É–≤–∞–≤ —Å–≤–æ—ó –Ω–∞–ª–∞—à—Ç—É–≤–∞–Ω–Ω—è ‚Äî —Ö–æ—á—É –ø–æ–¥—ñ–ª–∏—Ç–∏—Å—è –¥–µ—è–∫–∏–º–∏ –∑¬†–Ω–∏—Ö.

<!-- more -->

–£¬†–º–µ–Ω–µ –∞–Ω–≥–ª—ñ–π—Å—å–∫–∞ –≤–µ—Ä—Å—ñ—è macOS, —Ç–æ–∂ –Ω–∞–∑–≤–∏ –≤—Å—ñ—Ö –ø–∞—Ä–∞–º–µ—Ç—Ä—ñ–≤ –±—É–¥—É—Ç—å –∞–Ω–≥–ª—ñ–π—Å—å–∫–æ—é.

## –°–∏—Å—Ç–µ–º–Ω—ñ –Ω–∞–ª–∞—à—Ç—É–≤–∞–Ω–Ω—è

–ü—Ä–∏ –ø–æ—á–∞—Ç–∫–æ–≤–∏—Ö –Ω–∞–ª–∞—à—Ç—É–≤–∞–Ω–Ω—è—Ö, —è–∫—ñ –ø—Ä–æ–ø–æ–Ω—É—î —Å–∏—Å—Ç–µ–º–∞ –ø—Ä–∏ –ø–µ—Ä—à–æ–º—É –∑–∞–ø—É—Å–∫—É –∫–æ–º–ø º—é—Ç–µ—Ä–∞, –≤–∏–º–∏–∫–∞—é Siri —ñ¬†–≤–º–∏–∫–∞—é FileVault. FileVault –ø–æ—Å—Ç—ñ–π–Ω–æ —à–∏—Ñ—Ä—É—î –≤—Å—ñ –¥–∞–Ω—ñ –Ω–∞¬†–¥–∏—Å–∫—É, —ñ¬†–±–µ–∑ –ø–∞—Ä–æ–ª—è —É¬†–∂–æ–¥–Ω–æ—ó –æ—Å–æ–±–∏ –Ω–µ¬†–±—É–¥–µ –¥–æ¬†–Ω–∏—Ö –¥–æ—Å—Ç—É–ø—É. –¶–µ¬†–¥—É–∂–µ –≤–∞–∂–ª–∏–≤–∞ —Ñ—ñ—á–∞, –æ—Å–æ–±–ª–∏–≤–æ –∫–æ–ª–∏ —É¬†–≤–∞—Å –Ω–æ—É—Ç–±—É–∫.

–î–∞–ª—ñ –π–¥—É —É¬†System Settings:

### Desktop & Dock
- **–í–º–∏–∫–Ω—É–≤ –∞–≤—Ç–æ–º–∞—Ç–∏—á–Ω–µ –ø—Ä–∏—Ö–æ–≤—É–≤–∞–Ω–Ω—è –¥–æ–∫—É:** Automatically show and hide dock.
- **–í–∏–º–∫–Ω—É–≤ –∞–≤—Ç–æ–º–∞—Ç–∏—á–Ω–µ –≤—ñ–¥–æ–±—Ä–∞–∂–µ–Ω–Ω—è –∑–∞–π–≤–∏—Ö –ø—Ä–æ–≥—Ä–∞–º:** Show recent applications in Dock.
- **–ù–∞–ª–∞—à—Ç—É–≤–∞–≤ –∞–∫—Ç–∏–≤–Ω—ñ –∫—É—Ç–∏** (–≤—ñ–∫–Ω–æ Hot corners):
	<figure class="figure--compact">
	  <img src="/i/blog/macos-setup/corners@2x.png" alt="–ù–∞–ª–∞—à—Ç—É–≤–∞–Ω–Ω—è">
	</figure>
	
  –ê–∫—Ç–∏–≤–Ω—ñ –∫—É—Ç–∏ ‚Äî –æ–¥–Ω–∞ –∑¬†–º–æ—ó—Ö –Ω–∞–π—É–ª—é–±–ª–µ–Ω—ñ—à–∏—Ö –º–æ–∂–ª–∏–≤–æ—Å—Ç–µ–π macOS —â–µ¬†–∑¬†—á–∞—Å—ñ–≤ –∑–Ω–∞–π–æ–º—Å—Ç–≤–∞ –∑¬†—Ü—ñ—î—é —Å–∏—Å—Ç–µ–º–æ—é. –ü–æ—Å—Ç—ñ–π–Ω–æ –∫–æ—Ä–∏—Å—Ç—É—é—Å—è —ñ¬†–¥—É–∂–µ —Ü—ñ–Ω—É—é –∑—Ä—É—á–Ω—ñ—Å—Ç—å, —è–∫—É –Ω–∞–¥–∞—î —Ü—è¬†—Ñ—ñ—á–∞.
  
### Lock Screen
- **–ù–∞–ª–∞—à—Ç—É–≤–∞–≤ –±–ª–æ–∫—É–≤–∞–Ω–Ω—è –µ–∫—Ä–∞–Ω—É –ø—ñ—Å–ª—è —Å—Ç–∞—Ä—Ç—É –∑–∞—Å—Ç–∞–≤–∫–∏:** Require password after screen saver begins or display is turned off¬†‚Ä∫ After 5 seconds.
  
  –ö–æ–ª–∏ —è¬†–∑–±–∏—Ä–∞—é—Å—è –≤—ñ–¥—ñ–π—Ç–∏ –≤—ñ–¥ –∫–æ–º–ø º—é—Ç–µ—Ä–∞, –∑–∞–≤–∂–¥–∏ —Ç—è–≥–Ω—É –∫—É—Ä—Å–æ—Ä —É¬†–ª—ñ–≤–∏–π –≤–µ—Ä—Ö–Ω—ñ–π –∫—É—Ç –µ–∫—Ä–∞–Ω—É, —â–æ–± —É–≤—ñ–º–∫–Ω—É—Ç–∏ –∑–∞—Å—Ç–∞–≤–∫—É. –ß–µ—Ä–µ–∑ 5 —Å–µ–∫—É–Ω–¥ –ø—ñ—Å–ª—è —Ü—å–æ–≥–æ –Ω–æ—É—Ç–±—É–∫ –±—É–¥–µ –∑–∞–±–ª–æ–∫–æ–≤–∞–Ω–æ, —ñ¬†—Å—Ç–æ—Ä–æ–Ω–Ω—ñ –ª—é–¥–∏ –Ω–µ¬†–∑–º–æ–∂—É—Ç—å –π–æ–≥–æ —Ä–æ–∑–±–ª–æ–∫—É–≤–∞—Ç–∏. –í–≤–∞–∂–∞—é —Ü—é¬†–æ–ø—Ü—ñ—é –¥—É–∂–µ –≤–∞–∂–ª–∏–≤–æ—é.

### Keyboard
- –°—Ç–∞–≤–ª—é –º–∞–∫—Å–∏–º–∞–ª—å–Ω—ñ –∑–Ω–∞—á–µ–Ω–Ω—è **Key repeat rate** —ñ¬†**Delay until repeat** (Fast —ñ¬†Short –≤—ñ–¥–ø–æ–≤—ñ–¥–Ω–æ). –¶–µ¬†–∫–æ—Ä–∏—Å–Ω—ñ –æ–ø—Ü—ñ—ó –¥–ª—è —Ç–æ–≥–æ, —â–æ–± –≤–∏–¥–∞–ª—è—Ç–∏ —Ñ—Ä–∞–≥–º–µ–Ω—Ç–∏ —Ç–µ–∫—Å—Ç—É –∫–ª–∞–≤—ñ–∞—Ç—É—Ä–æ—é —Ç–∞¬†—Ä—É—Ö–∞—Ç–∏—Å—è –ø–æ¬†–Ω—å–æ–º—É –∫–ª–∞–≤—ñ—à–∞–º–∏-—Å—Ç—Ä—ñ–ª–æ—á–∫–∞–º–∏ –±–µ–∑ –Ω–µ–ø—Ä–∏—î–º–Ω–æ—ó –∑–∞—Ç—Ä–∏–º–∫–∏.
- **–ù–∞–ª–∞—à—Ç–æ–≤—É—é —à–≤–∏–¥–∫–∏–π –¥–æ—Å—Ç—É–ø –¥–æ¬†–µ–º–æ–¥–∑—ñ:** Press <img src="/i/blog/macos-setup/globe.png" class="globe-icon"> key to ‚Ä∫ Show Emoji & Symbols. –ï–∫—Å–ø–µ—Ä–∏–º–µ–Ω—Ç—É—é, –ø–æ–∫–∏ –Ω–æ—Ä–º. –î–æ¬†—Ü—å–æ–≥–æ –≤–∏–∫–æ—Ä–∏—Å—Ç–æ–≤—É–≤–∞–≤ —Å—Ç–∞–Ω–¥–∞—Ä—Ç–Ω–∏–π —à–æ—Ä—Ç–∫–∞—Ç `‚åò‚åÉ–ü—Ä–æ–±—ñ–ª`. 

#### Input sources
- **–ù–∞–ª–∞—à—Ç–æ–≤—É—é –ø–µ—Ä–µ–º–∏–∫–∞–Ω–Ω—è —Ä–æ–∑–∫–ª–∞–¥–∫–∏ –ø–æ¬†Caps Lock:** Use the Caps Lock key to switch to and from ABC. –ó—Ä—É—á–Ω–∞ —Ñ—ñ—á–∞, —â–æ–± –ø–µ—Ä–µ–º–∏–∫–∞—Ç–∏ –º–æ–≤—É –æ–¥–Ω—ñ—î—é –∫–ª–∞–≤—ñ—à–µ—é. –ù–∞¬†–∂–∞–ª—å, —ñ–Ω–æ–¥—ñ –Ω–µ¬†—Å–ø—Ä–∞—Ü—å–æ–≤—É—î —ñ¬†—Ç—Ä–æ—Ö–∏ –≥–ª—é—á–∏—Ç—å.
- –í–∏–º–∏–∫–∞—é **Correct spelling automatically** —ñ¬†**Capitalise words automatically.**

### Trackpad
- **–í–º–∏–∫–∞—é Tap to Click.** –î–∏–≤–Ω–æ, —â–æ¬†—Ü—è¬†–æ–ø—Ü—ñ—è –±—É–ª–∞ –≤–∏–º–∫–Ω–µ–Ω–∞ –∑–∞¬†–∑–∞–º–æ–≤—á—É–≤–∞–Ω–Ω—è–º.
- **–ù–∞–ª–∞—à—Ç–æ–≤—É—é Tracking speed –Ω–∞¬†—Å–≤—ñ–π —Å–º–∞–∫.** –ü–æ—Å—Ç–∞–≤–∏–≤ –±–ª–∏–∂—á–µ –¥–æ¬†—Å–µ—Ä–µ–¥–∏–Ω–∏.
- **–í–º–∏–∫–∞—é –ø–µ—Ä–µ—Ç—è–≥—É–≤–∞–Ω–Ω—è —Ç—Ä—å–æ–º–∞ –ø–∞–ª—å—Ü—è–º–∏.** –¢–∞—á–ø–∞–¥ –º–æ–∂–µ –ø–µ—Ä–µ—Ç—è–≥—É–≤–∞—Ç–∏ –≤—ñ–∫–Ω–∞ —Ç–∞¬†–≤—Å–µ —ñ–Ω—à–µ, —â–æ¬†–ø–µ—Ä–µ—Ç—è–≥—É—î—Ç—å—Å—è (–Ω–∞–ø—Ä–∏–∫–ª–∞–¥, Google Maps) –¥–æ—Ç–∏–∫–æ–º —Ç—Ä—å–æ–º–∞ –ø–∞–ª—å—Ü—è–º–∏. –ó–≤—É—á–∏—Ç—å —Å–∫–ª–∞–¥–Ω–æ, –∞–ª–µ –Ω–∞¬†–ø—Ä–∞–∫—Ç–∏—Ü—ñ –¥—É–∂–µ –∑—Ä—É—á–Ω–æ. –©–æ–± —É–≤—ñ–º–∫–Ω—É—Ç–∏, —Ç—Ä–µ–±–∞ –ø—ñ—Ç–∏ –≤¬†Accessibility ‚Ä∫ Pointer Control ‚Ä∫ Trackpad options ‚Ä∫ Use trackpad for dragging ‚Ä∫ Three-finger drag.

<!-- ### Sharing: - Set Local hostname -->

## Dock
- **–í–∏–¥–∞–ª–∏–≤ —ñ–∑ –¥–æ–∫—É –±—ñ–ª—å—à—ñ—Å—Ç—å —Å—Ç–∞–Ω–¥–∞—Ä—Ç–Ω–∏—Ö –∑–∞—Å—Ç–æ—Å—É–Ω–∫—ñ–≤.** –ó–∞–ª–∏—à–∏–≤ Finder, Safari —ñ¬†–ö–∞–ª–µ–Ω–¥–∞—Ä.
- **–ü–µ—Ä–µ–Ω—ñ—Å —É¬†–¥–æ–∫ –ø–∞–ø–∫—É Desktop** —ñ¬†–ø–æ–º—ñ—Å—Ç–∏–≤ —ó—ó¬†–ø–æ—Ä—É—á —ñ–∑¬†Downloads. –ó–∞–¥–∞–≤ –Ω–∞–ª–∞—à—Ç—É–≤–∞–Ω–Ω—è —É¬†–∫–æ–Ω—Ç–µ–∫—Å—Ç–Ω–æ–º—É –º–µ–Ω—é: Sort by ‚Ä∫ Date added —Ç–∞¬†View content as ‚Ä∫ Fan. –¶–µ¬†—Ç–∞–∫—ñ –∂¬†—Å–∞–º—ñ –Ω–∞–ª–∞—à—Ç—É–≤–∞–Ω–Ω—è, —è–∫—ñ —Å–∏—Å—Ç–µ–º–∞ –≤–∏–∫–æ—Ä–∏—Å—Ç–æ–≤—É—î –¥–ª—è –ø–∞–ø–∫–∏ Downloads ‚Äî –¥–ª—è —Ç–æ–≥–æ, —â–æ–± –ø—Ä–∏ —Ä–æ–∑–∫—Ä–∏—Ç—Ç—ñ –ø–∞–ø–∫–∏ —Å–≤—ñ–∂—ñ —Ñ–∞–π–ª–∏ –±—É–ª–∏ –ø–æ—Ä—É—á –∑¬†–∫—É—Ä—Å–æ—Ä–æ–º.
- –í—ñ–¥–∫—Ä–∏–≤–∞—é —Ç–µ—Ä–º—ñ–Ω–∞–ª —ñ —Ä–æ–±–ª—é —Ç–∞–∫, —â–æ–± –¥–æ–∫ –ø—Ä–∏—Ö–æ–≤—É–≤–∞–≤—Å—è —ñ¬†–∑ º—è–≤–ª—è–≤—Å—è —à–≤–∏–¥—à–µ —Ç–∞¬†–±–µ–∑ –∑–∞—Ç—Ä–∏–º–∫–∏:
  
  ```bash
  defaults write com.apple.dock autohide-delay -int 0
  defaults write com.apple.dock autohide-time-modifier -float 0.4
  killall Dock
  ```

## Finder
–†–æ–±–ª—é —Å–æ–±—ñ –∫—Ä–∞—Å–∏–≤–æ —ñ¬†—Ñ—É–Ω–∫—Ü—ñ–æ–Ω–∞–ª—å–Ω–æ:

<figure>
  <img src="/i/blog/macos-setup/finder-alt.png" alt="Finder">
</figure>

- View ‚Ä∫ As Columns: `‚åò3`.
- View ‚Ä∫ Show Status bar: `‚åò/`.
- Settings ‚Ä∫ General ‚Ä∫ New Finder windows show: üè† Home folder.
- Settings ‚Ä∫ Tags ‚Äî –≤–∏–º–∫–Ω—É–≤ —É—Å–µ.
- Sidebar: —É–≤—ñ–º–∫–Ω—É–≤ üè†¬†Home folder, —â–æ–± –≤—ñ–¥–æ–±—Ä–∞–∂–∞–ª–∞—Å—è —É¬†—Å–ø–∏—Å–∫—É.

## Safari
- View ‚Ä∫ Show Status bar: `‚åò/`.
- –£–±–µ–∑–ø–µ—á—É—é —Å–µ–±–µ –≤—ñ–¥ –∑–∞–≥—É–±–ª–µ–Ω–Ω—è –≤—ñ–¥–∫—Ä–∏—Ç–∏—Ö —Ç–∞–±—ñ–≤: Settings ‚Ä∫ General ‚Ä∫ Safari opens with ‚Ä∫ All non-private windows from last session.

## –í—Å—Ç–∞–Ω–æ–≤–ª–µ–Ω–Ω—è –ø—Ä–æ–≥—Ä–∞–º

### App Store

–í—Å—Ç–∞–Ω–æ–≤–ª—é—é –≤—Å—å–æ–≥–æ 4 –ø—Ä–æ–≥—Ä–∞–º–∏:
- **[Things](https://culturedcode.com/things/)** ‚Äî –¥–ª—è –≤–µ–¥–µ–Ω–Ω—è —Å–ø—Ä–∞–≤. 
- **[iA Writer](https://ia.net/writer)** ‚Äî —É–ª—é–±–ª–µ–Ω–∏–π —Ç–µ–∫—Å—Ç–æ–≤–∏–π —Ä–µ–¥–∞–∫—Ç–æ—Ä.
- **[Reeder 5](https://reederapp.com)** ‚Äî –¥–ª—è —á–∏—Ç–∞–Ω–Ω—è RSS.
- **[Tomato 2](https://tomato2.app)** ‚Äî —Ç–∞–π–º–µ—Ä –¥–ª—è —É—Å–≤—ñ–¥–æ–º–ª–µ–Ω–æ—ó —Ä–æ–±–æ—Ç–∏.

–Ø–∫—â–æ —â–æ—Å—å –º–æ–∂–Ω–∞ –ø–æ—Å—Ç–∞–≤–∏—Ç–∏ –±–µ–∑ App Store, —è¬†–∑–∞–≤–∂–¥–∏ –≤—ñ–¥–¥–∞–º –ø–µ—Ä–µ–≤–∞–≥—É —Ç–∞–∫–æ–º—É –≤–∞—Ä—ñ–∞–Ω—Ç—É. –ú–µ–Ω—à–µ –±–∞–≥—ñ–≤ —ñ¬†–±—ñ–ª—å—à –¥–æ—Å—Ç—É–ø–Ω—ñ Release Notes.

### –ü–æ–∑–∞ App Store

–ú–æ–º–µ–Ω—Ç, —è–∫–æ–≥–æ —è¬†–∑–∞–≤–∂–¥–∏ —á–µ–∫–∞—é –ø—Ä–∏ –Ω–∞–ª–∞—à—Ç—É–≤–∞–Ω–Ω—ñ –Ω–æ–≤–æ–≥–æ –∫–æ–º–ø º—é—Ç–µ—Ä–∞,¬†‚Äî –≤—Å—Ç–∞–Ω–æ–≤–ª–µ–Ω–Ω—è –ø—Ä–æ–≥—Ä–∞–º —á–µ—Ä–µ–∑ Homebrew Cask. –¶–µ–π —ñ–Ω—Å—Ç—Ä—É–º–µ–Ω—Ç –¥–æ–∑–≤–æ–ª—è—î –≤–≤–µ—Å—Ç–∏ –Ω–∞–∑–≤–∏ –ø–æ—Ç—Ä—ñ–±–Ω–∏—Ö –ø—Ä–æ–≥—Ä–∞–º —É¬†–∫–æ–º–∞–¥–Ω–æ–º—É —Ä—è–¥–∫—É, —ñ¬†–≤—ñ–Ω —É—Å–µ¬†–≤—Å—Ç–∞–Ω–æ–≤–∏—Ç—å. –¶–µ¬†–µ–∫–æ–Ω–æ–º–∏—Ç—å –Ω–µ–π–º–æ–≤—ñ—Ä–Ω—É –∫—ñ–ª—å–∫—ñ—Å—Ç—å —á–∞—Å—É —ñ¬†–µ–Ω–µ—Ä–≥—ñ—ó.

–û—Å—å, –Ω–∞–ø—Ä–∏–∫–ª–∞–¥, —è–∫¬†Cask –≤—Å—Ç–∞–Ω–æ–≤–ª—é—î 1Password —ñ¬†Skype. –ü–æ—Ä—ñ–≤–Ω—è–π—Ç–µ —Ü–µ¬†–∑—ñ¬†—Å—Ç–∞–Ω–¥–∞—Ä—Ç–Ω–æ—é –ø—Ä–æ—Ü–µ–¥—É—Ä–æ—é: —Å–∫–∞—á—É–≤–∞–Ω–Ω—è–º DMG –∑¬†—Å–∞–π—Ç—É, –ø–µ—Ä–µ—Ç—è–≥—É–≤–∞–Ω–Ω—è–º –ø—Ä–æ–≥—Ä–∞–º–∏ –≤¬†Applications, —ñ¬†–ø–æ–¥–∞–ª—å—à–∏–º –ø—Ä–∏–±–∏—Ä–∞–Ω–Ω—è–º —Å–º—ñ—Ç—Ç—è.

<figure>
	<video class="js-player" data-plyr-config= '{"controls": ["play-large", "play", "progress", "current-time"]}' loop autoplay controls>
	  <source src="/i/blog/macos-setup/cask.mp4" type="video/mp4" />
	</video>
	<figcaption>30 —Å–µ–∫—É–Ω–¥ –Ω–∞¬†–≤—Å–µ</figcaption>
</figure>

–©–æ–± —Ü–µ¬†–ø—Ä–∞—Ü—é–≤–∞–ª–æ, –ø–æ—Ç—Ä—ñ–±–Ω–æ –Ω–µ¬†–±–æ—è—Ç–∏—Å—è –∫–æ–º–∞–Ω–¥–Ω–æ–≥–æ —Ä—è–¥–∫–∞ —ñ¬†—Å–ø–æ—á–∞—Ç–∫—É –≤—Å—Ç–∞–Ω–æ–≤–∏—Ç–∏ [Homebrew](https://brew.sh).

–¶—å–æ–≥–æ —Ä–∞–∑—É –º—ñ–π ¬´—Å—Ç–∞—Ä—Ç–æ–≤–∏–π –ø–∞–∫–µ—Ç¬ª –ø—Ä–æ–≥—Ä–∞–º –≤—Å—Ç–∞–Ω–æ–≤–ª–µ–Ω–∏—Ö —á–µ—Ä–µ–∑ Cask –≤–∏–≥–ª—è–¥–∞—î —Ç–∞–∫:

```bash
brew install raycast google-chrome firefox github iterm2 visual-studio-code sketch spotify telegram slack zoom bartender numi imageoptim
```

–û–¥–Ω–∞ –∫–æ–º–∞–Ω–¥–∞ –≤—Å—Ç–∞–Ω–æ–≤–ª—é—î –≤—Å—ñ –ø—Ä–æ–≥—Ä–∞–º–∏, —ñ¬†–≤–æ–Ω–∏ –≥–æ—Ç–æ–≤—ñ –¥–æ¬†–≤–∏–∫–æ—Ä–∏—Å—Ç–∞–Ω–Ω—è. –ú–∞–≥—ñ—è ‚ú®

–•–æ—á–µ—Ç—å—Å—è –≤—ñ–¥–∑–Ω–∞—á–∏—Ç–∏ –¥–µ–∫—ñ–ª—å–∫–∞ –ø—Ä–æ–≥—Ä–∞–º –∑¬†—Ü—å–æ–≥–æ —Å–ø–∏—Å–∫—É:
- **[Raycast](https://www.raycast.com)** ‚Äî –Ω–∞–π–∫—Ä–∞—â–∞ –∑–∞–º—ñ–Ω–∞ Spotlight. –ö—Ä–∞—Å–∏–≤–∏–π, —à–≤–∏–¥–∫–∏–π —ñ –≥–Ω—É—á–∫–∏–π —ñ–Ω—Å—Ç—Ä—É–º–µ–Ω—Ç, —è–∫–∏–π –º–∞—î –¥—É–∂–µ –±–∞–≥–∞—Ç–æ –∫–æ—Ä–∏—Å–Ω–∏—Ö¬†—Ñ—ñ—á. –û—Å—å, –Ω–∞–ø—Ä–∏–∫–ª–∞–¥, —Å–ª–æ–≤–Ω–∏–∫:
	<figure>
		<video class="js-player" data-plyr-config= '{"controls": ["play-large", "play", "progress", "current-time"]}' autoplay controls loop>
		  <source src="/i/blog/macos-setup/dictionary.mp4" type="video/mp4" />
		</video>
	</figure>
- **[Numi](https://numi.app)** ‚Äî –º—ñ–π —É–ª—é–±–ª–µ–Ω–∏–π –¥–µ—Å–∫—Ç–æ–ø–Ω–∏–π –∫–∞–ª—å–∫—É–ª—è—Ç–æ—Ä.
- **[Bartender](https://www.macbartender.com)** ‚Äî –ø—Ä–∏–±–∏—Ä–∞—î –∑–∞–π–≤—ñ —ñ–∫–æ–Ω–∫–∏ –∑¬†–º–µ–Ω—é-–±–∞—Ä—É.
- **[GitHub Desktop](https://desktop.github.com)** ‚Äî —á–∞—Å–æ–º –∫–æ—Ä–∏—Å—Ç—É–≤–∞—Ç–∏—Å—è –≥—ñ—Ç–æ–º –∑—Ä—É—á–Ω—ñ—à–µ —á–µ—Ä–µ–∑ –≥—Ä–∞—Ñ—ñ—á–Ω–∏–π —ñ–Ω—Ç–µ—Ä—Ñ–µ–π—Å.

<div class="serious-thing" markdown="1">
#### Geeky stuff
(—è–∫—â–æ –≤–∏¬†–Ω–µ¬†–ø–∏—à–µ—Ç–µ –∫–æ–¥, —Ü–µ¬†–º–æ–∂–Ω–∞ –ø—Ä–æ–ø—É—Å—Ç–∏—Ç–∏)

- –í—Å—Ç–∞–Ω–æ–≤–ª—é—é –∫–æ–Ω—Å–æ–ª—å–Ω—ñ –ø—Ä–æ–≥—Ä–∞–º–∏:

  ```bash
  brew install git git-lfs nodejs corepack svgo
  ```

- –í—Å—Ç–∞–Ω–æ–≤–ª—é—é [Oh My Zsh](https://ohmyz.sh), —â–æ–± –ø—Ä–æ–∫–∞—á–∞—Ç–∏ —Ç–µ—Ä–º—ñ–Ω–∞–ª.
- –í—Å—Ç–∞–Ω–æ–≤–ª—é—é Xcode –∑¬†[developer.apple.com](https://developer.apple.com/download/all/?q=xcode). –ù–µ¬†—Ä–µ–∫–æ–º–µ–Ω–¥—É—é –≤–∏–∫–æ—Ä–∏—Å—Ç–æ–≤—É–≤–∞—Ç–∏ App Store-–≤–µ—Ä—Å—ñ—é.
- –ì–µ–Ω–µ—Ä—É—é SSH-–∫–ª—é—á. –ö–æ—Ä–∏—Å—Ç—É–≤–∞–≤—Å—è [–¥–æ–∫—É–º–µ–Ω—Ç–∞—Ü—ñ—î—é GitHub](https://docs.github.com/en/authentication/connecting-to-github-with-ssh/generating-a-new-ssh-key-and-adding-it-to-the-ssh-agent), –º–æ–∂—É —ó—ó¬†—Ä–µ–∫–æ–º–µ–Ω–¥—É–≤–∞—Ç–∏. –î—ñ–∑–Ω–∞–≤—Å—è, —â–æ¬†–∑–∞—Ä–∞–∑ —Ä–µ–∫–æ–º–µ–Ω–¥—É—é—Ç—å –∞–ª–≥–æ—Ä–∏—Ç–º —à–∏—Ñ—Ä—É–≤–∞–Ω–Ω—è Ed25519, –¥–æ¬†—Ü—å–æ–≥–æ —è¬†–∑–∞–≤–∂–¥–∏ –≤–∏–∫–æ—Ä–∏—Å—Ç–æ–≤—É–≤–∞–≤ RSA.
- –ù–∞–ª–∞—à—Ç–æ–≤—É—é Visual Studio Code. –¶–µ¬†–±—ñ–ª—å. –Ø–∫—â–æ –±—ñ–ª—å—à—ñ—Å—Ç—å –Ω–∞–ª–∞—à—Ç—É–≤–∞–Ω—å —É¬†—Ü—å–æ–º—É –ø–æ—Å—Ç—ñ ‚Äî —Ü–µ¬†–ø–æ–ª—ñ–ø—à–µ–Ω–Ω—è —Ç–æ–≥–æ, —â–æ¬†—ñ¬†—Ç–∞–∫ –Ω–µ–ø–æ–≥–∞–Ω–æ –ø—Ä–∞—Ü—é—î, —Ç–æ¬†–∑¬†VS Code –¥–æ–≤–æ–¥–∏—Ç—å—Å—è —Ñ—ñ–∫—Å–∏—Ç–∏ —Ç–µ, —â–æ¬†—ñ–∑¬†–∫–æ—Ä–æ–±–∫–∏ –ø—Ä–∞—Ü—é—î –∫—Ä–∏–≤–æ, —è–∫-–æ—Ç [–ø–µ—Ä–µ–º–∏–∫–∞–Ω–Ω—è —Ç–∞–±—ñ–≤](https://stackoverflow.com/a/38978993). –ü–æ—Ç–æ—á–Ω–∏–π VS Code –Ω–∞–≥–∞–¥—É—î –º–µ–Ω—ñ —á–∞—Å–∏, –∫–æ–ª–∏ –ø—Ä–æ–¥—É–∫—Ç–∏ Microsoft –±—É–ª–∏ –≥–æ—Ä–µ–∑–≤—ñ—Å–Ω—ñ —Å–≤–æ—î—é —Ö–∞–æ—Ç–∏—á–Ω—ñ—Å—Ç—é. –ê–ª–µ, –Ω–∞¬†–∂–∞–ª—å, –∑–∞—Ä–∞–∑ —è¬†–Ω–µ¬†–±–∞—á—É –Ω–æ—Ä–º–∞–ª—å–Ω–æ—ó –∞–ª—å—Ç–µ—Ä–Ω–∞—Ç–∏–≤–∏ —Ü—å–æ–º—É —Ä–µ–¥–∞–∫—Ç–æ—Ä—É.
- –ù–∞–ª–∞—à—Ç–æ–≤—É—é iTerm:
	- **–û–±–∏—Ä–∞—é —Ç–µ–º—É.** –¶—å–æ–≥–æ —Ä–∞–∑—É —Å–ø–æ–¥–æ–±–∞–ª–∞—Å—å [Dracula theme](https://draculatheme.com/iterm), –∞–ª–µ —Ç—Ä–æ—Ö–∏ –ø—ñ–¥—Ç—é–Ω–∏–≤ –∫–æ–ª—å–æ—Ä–∏ –Ω–∞¬†—Å–≤—ñ–π —Å–º–∞–∫.
	- **–ù–∞–ª–∞—à—Ç–æ–≤—É—é —à–≤–∏–¥–∫–∏–π –≤–∏–∫–ª–∏–∫ –∫–æ–Ω—Å–æ–ª—ñ –∫–ª–∞–≤—ñ–∞—Ç—É—Ä–æ—é:** Preferences ‚Ä∫ Keys ‚Ä∫ Hotkey ‚Ä∫ `` ‚åÉ` ``.
	- **–†–æ–±–ª—é —Ç–∞–∫, —â–æ–± –∫–æ–Ω—Å–æ–ª—å –≤–∏–ø–∞–¥–∞–ª–∞ –∑–≤–µ—Ä—Ö—É –µ–∫—Ä–∞–Ω–∞:** Profiles ‚Ä∫ Window ‚Ä∫ Style ‚Ä∫ Full-width Top of Screen.
      <figure class="figure--screenshot figure--compact">
	      <img src="/i/blog/macos-setup/full-width-console.jpg" alt="">
      </figure>
    
	- **–û–±–∏—Ä–∞—é –±—ñ–ª—å—à –∑—Ä–æ–∑—É–º—ñ–ª–∏–π –∫—É—Ä—Å–æ—Ä:** Profiles ‚Ä∫ Text ‚Ä∫ Cursor ‚Ä∫ Vertical bar + Blinking cursor.
	- **–ü—Ä–∏–±–∏—Ä–∞—é iTerm —ñ–∑¬†–î–æ–∫—É:** Appearance ‚Ä∫ General ‚Ä∫ Exclude from Dock and ‚åò-Tab Application Switcher.
	- **–†–µ–º–æ–Ω—Ç—É—é [–Ω–µ–ø—Ä–∞—Ü—é—é—á—É –Ω–∞–≤—ñ–≥–∞—Ü—ñ—é ‚å•/‚åò¬†+¬†—Å—Ç—Ä—ñ–ª–∫–∞–º–∏](https://apple.stackexchange.com/q/136928):** Profiles ‚Ä∫ Keys ‚Ä∫ Key Mappings ‚Ä∫ Presets... ‚Ä∫ Natural Text Editing
</div>

–î–∞–ª—ñ –≤—Å—Ç–∞–Ω–æ–≤–ª—é—é —â–µ¬†–¥–≤—ñ –ø—Ä–æ–≥—Ä–∞–º–∏ –∑¬†–æ—Ñ—ñ—Ü—ñ–∞–ª—å–Ω–∏—Ö —Å–∞–π—Ç—ñ–≤:

- **[CleanShot X](https://cleanshot.com)** ‚Äî –Ω–∞–π–∫—Ä–∞—â–∏–π –Ω–∞¬†–º–æ—é –¥—É–º–∫—É —ñ–Ω—Å—Ç—Ä—É–º–µ–Ω—Ç –¥–ª—è –∑–Ω—ñ–º–∫—ñ–≤ –µ–∫—Ä–∞–Ω—É. –ü–ª–∞—Ç–Ω–∏–π ($29), –∞–ª–µ –≤–∞—Ä—Ç–∏–π —Ç–æ–≥–æ.
- **[HandMirror](https://handmirror.app)** ‚Äî –±–µ–∑–∫–æ—à—Ç–æ–≤–Ω–∞ —É—Ç—ñ–ª—ñ—Ç–∞ –¥–ª—è —Ç–æ–≥–æ, —â–æ–± —É¬†–æ–¥–∏–Ω –∫–ª—ñ–∫ –ø–æ–¥–∏–≤–∏—Ç–∏—Å—å –Ω–∞¬†—Å–µ–±–µ —É¬†–¥–∑–µ—Ä–∫–∞–ª–æ –ø–µ—Ä–µ–¥ –¥–∑–≤—ñ–Ω–∫–æ–º. –¶–µ¬†–∑—Ä—É—á–Ω—ñ—à–µ, –Ω—ñ–∂ –≤—ñ–¥–∫—Ä–∏–≤–∞—Ç–∏ Photo Booth.

<figure class="figure--compact">
 <img src="/i/blog/macos-setup/handmirror-alt.jpg" alt="">
</figure>

* * *
    
–ó–¥–∞—î—Ç—å—Å—è, —Ü–µ¬†—É—Å—ñ –æ—Å–Ω–æ–≤–Ω—ñ –Ω–∞–ª–∞—à—Ç—É–≤–∞–Ω–Ω—è. –ó–∞–ª–∏—à–∏–ª–æ—Å—å –∑—Ä–æ–±–∏—Ç–∏ –∞–ª—å—Ç–µ—Ä–Ω–∞—Ç–∏–≤–Ω—É –∫–ª–∞–≤—ñ–∞—Ç—É—Ä–Ω—É —Ä–æ–∑–∫–ª–∞–¥–∫—É: —É¬†—Å—Ç–∞–Ω–¥–∞—Ä—Ç–Ω—ñ–π —É–∫—Ä–∞—ó–Ω—Å—å–∫—ñ–π —Ä–æ–∑–∫–ª–∞–¥—Ü—ñ –º–µ–Ω—ñ –Ω–µ¬†–≤–∏—Å—Ç–∞—á–∞—î –±—ñ–ª—å—à –∑—Ä—É—á–Ω–æ–≥–æ –¥–æ—Å—Ç—É–ø—É –¥–æ¬†–ª–∞–ø–æ–∫ `¬´¬ª`, —Ç–∏—Ä–µ `‚Äî`, —Å–ª–µ—à—É `/` —Ç–∞¬†–¥–µ—è–∫–∏—Ö —ñ–Ω—à–∏—Ö —Å–∏–º–≤–æ–ª—ñ–≤. –ê–ª–µ —Ü–µ¬†–≤–∂–µ –æ–∫—Ä–µ–º–∞ —ñ—Å—Ç–æ—Ä—ñ—è.
