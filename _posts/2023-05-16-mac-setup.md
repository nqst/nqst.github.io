---
layout: post
archived: true
title: "–ú–æ—ó –Ω–∞–ª–∞—à—Ç—É–≤–∞–Ω–Ω—è macOS"
plyr: true
---

–ù–µ—â–æ–¥–∞–≤–Ω–æ –æ–Ω–æ–≤–∏–≤ —Å–æ–±—ñ —Ä–æ–±–æ—á–∏–π –∫–æ–º–ø º—é—Ç–µ—Ä ‚Äì –∑–∞ –º–æ—ó–º MacBook Pro 2017 —Ä–æ–∫—É –≤–∂–µ –±—É–ª–æ –≤–∞–∂–∫–æ —â–æ–¥–µ–Ω–Ω–æ –ø—Ä–∞—Ü—é–≤–∞—Ç–∏ —á–µ—Ä–µ–∑ –∫–æ—Ä–æ—Ç–∫–µ –∂–∏—Ç—Ç—è –±–∞—Ç–∞—Ä–µ—ó —Ç–∞ –∑–∞–ø–∞–¥–∞—é—á—ñ –∫–ª–∞–≤—ñ—à—ñ –Ω–∞ –∫–ª–∞–≤—ñ–∞—Ç—É—Ä—ñ.

–ù–æ–≤—É —Ç–µ—Ö–Ω—ñ–∫—É –º–µ–Ω—ñ –ø–æ–¥–æ–±–∞—î—Ç—å—Å—è –Ω–∞–ª–∞—à—Ç–æ–≤—É–≤–∞—Ç–∏ –∑ —á–∏—Å—Ç–æ–≥–æ –∞—Ä–∫—É—à—É: —Ü–µ –¥–æ–±—Ä–∏–π –ø—Ä–∏–≤—ñ–¥ –∑—Ä–æ–±–∏—Ç–∏ —â–æ—Å—å –ø–æ-–Ω–æ–≤–æ–º—É —Ç–∞ –¥—ñ–∑–Ω–∞—Ç–∏—Å—è —â–æ—Å—å —Ü—ñ–∫–∞–≤–µ. –¶—å–æ–≥–æ —Ä–∞–∑—É —è –∑–∞–Ω–æ—Ç–æ–≤—É–≤–∞–≤ —Å–≤–æ—ó –Ω–∞–ª–∞—à—Ç—É–≤–∞–Ω–Ω—è ‚Äî —Ö–æ—á—É –ø–æ–¥—ñ–ª–∏—Ç–∏—Å—è –¥–µ—è–∫–∏–º–∏ –∑ –Ω–∏—Ö.

–í –º–µ–Ω–µ –∞–Ω–≥–ª—ñ–π—Å—å–∫–∞ –≤–µ—Ä—Å—ñ—è macOS, —Ç–æ–∂ –Ω–∞–∑–≤–∏ –≤—Å—ñ—Ö –ø–∞—Ä–∞–º–µ—Ç—Ä—ñ–≤ –±—É–¥—É—Ç—å –∞–Ω–≥–ª—ñ–π—Å—å–∫–æ—é.

## –°–∏—Å—Ç–µ–º–Ω—ñ –Ω–∞–ª–∞—à—Ç—É–≤–∞–Ω–Ω—è

–ü—Ä–∏ –ø–æ—á–∞—Ç–∫–æ–≤–∏—Ö –Ω–∞–ª–∞—à—Ç—É–≤–∞–Ω–Ω—è—Ö –≤–∏–º–∏–∫–∞—é –°—ñ—Ä—ñ —ñ –≤–º–∏–∫–∞—é Filevault<!-- @todo: –¥–ª—è —á–æ–≥–æ -->. –î–∞–ª—ñ –π–¥—É —É System Settings.

### Desktop & Dock
- **Automatically show and hide dock** ‚Äî –≤–º–∏–∫–Ω—É–≤.
- **Show recent applications in Dock** ‚Äî –≤–∏–º–∫–Ω—É–≤, —â–æ–± —É –î–æ—Ü—ñ –±—É–ª–æ —Ç—ñ–ª—å–∫–∏ —Ç–µ, —â–æ —è —Ö–æ—á—É.
- –ù–∞–ª–∞—à—Ç—É–≤–∞–≤ –∞–∫—Ç–∏–≤–Ω—ñ –∫—É—Ç–∏ (–≤—ñ–∫–Ω–æ **Hot corners**):
	<figure class="figure--compact">
	  <img src="/i/blog/macos-setup/corners@2x.png" alt="–ù–∞–ª–∞—à—Ç—É–≤–∞–Ω–Ω—è">
	</figure>
	
  –ê–∫—Ç–∏–≤–Ω—ñ –∫—É—Ç–∏ ‚Äî –æ–¥–Ω–∞ –∑ –º–æ—ó—Ö –Ω–∞–π—É–ª—é–±–ª–µ–Ω—ñ—à–∏—Ö —Ñ—ñ—á macOS —â–µ –∑ —á–∞—Å—ñ–≤ –∑–Ω–∞–π–æ–º—Å—Ç–≤–∞ –∑ —Ü—ñ—î—é —Å–∏—Å—Ç–µ–º–æ—é. –ü–æ—Å—Ç—ñ–π–Ω–æ –∫–æ—Ä–∏—Å—Ç—É—é—Å—è —ñ –¥—É–∂–µ —Ü—ñ–Ω—É—é –∑—Ä—É—á–Ω—ñ—Å—Ç—å, —è–∫—É –Ω–∞–¥–∞—î —Ü—è —Ñ—ñ—á–∞.
  
### Lock Screen
- **Require password after screen saver begins or display is turned off¬†‚Äî After 5 seconds.**
  –ö–æ–ª–∏ —è –∑–±–∏—Ä–∞—é—Å—è –≤—ñ–¥—ñ–π—Ç–∏ –≤—ñ–¥ –∫–æ–º–ø º—é—Ç–µ—Ä–∞, –∑–∞–≤–∂–¥–∏ —Ç—è–≥–Ω—É –∫—É—Ä—Å–æ—Ä —É –ª—ñ–≤–∏–π –≤–µ—Ä—Ö–Ω—ñ–π –∫—É—Ç –µ–∫—Ä–∞–Ω—É, —â–æ–± —É–≤—ñ–º–∫–Ω—É—Ç–∏ –∑–∞—Å—Ç–∞–≤–∫—É. –ß–µ—Ä–µ–∑ 5 —Å–µ–∫—É–Ω–¥ –ø—ñ—Å–ª—è —Ü—å–æ–≥–æ –Ω–æ—É—Ç–±—É–∫ –±—É–¥–µ –∑–∞–±–ª–æ–∫–æ–≤–∞–Ω–æ, —ñ —Å—Ç–æ—Ä–æ–Ω–Ω—ñ –ª—é–¥–∏ –Ω–µ –∑–º–æ–∂—É—Ç—å –π–æ–≥–æ —Ä–æ–∑–±–ª–æ–∫—É–≤–∞—Ç–∏. –í–≤–∞–∂–∞—é —Ü—é –æ–ø—Ü—ñ—é –¥—É–∂–µ –≤–∞–∂–ª–∏–≤–æ—é.

### Keyboard
- **Key repeat rate** —ñ **Delay until repeat** ‚Äî —Å—Ç–∞–≤–ª—é –º–∞–∫—Å–∏–º—É–º (Fast —ñ Short –≤—ñ–¥–ø–æ–≤—ñ–¥–Ω–æ). –¶–µ –∫–æ—Ä–∏—Å–Ω—ñ –æ–ø—Ü—ñ—ó –¥–ª—è —Ç–æ–≥–æ, —â–æ–± —à–≤–∏–¥–∫–æ –≤–∏–¥–∞–ª—è—Ç–∏ —Ñ—Ä–∞–≥–º–µ–Ω—Ç–∏ —Ç–µ–∫—Å—Ç—É —Ç–∞ —Ä—É—Ö–∞—Ç–∏—Å—è –ø–æ –Ω—å–æ–º—É –∫–ª–∞–≤—ñ—à–∞–º–∏-—Å—Ç—Ä—ñ–ª–æ—á–∫–∞–º–∏.
- **Press (globe) <!-- todo: icon --> key to: Show Emoji & Symbols** ‚Äî –µ–∫—Å–ø–µ—Ä–∏–º–µ–Ω—Ç—É—é, –ø–æ–∫–∏ –Ω–æ—Ä–º. –î–æ —Ü—å–æ–≥–æ –≤–∏–∫–æ—Ä–∏—Å—Ç–æ–≤—É–≤–∞–≤ —Å—Ç–∞–Ω–¥–∞—Ä—Ç–Ω–∏–π —à–æ—Ä—Ç–∫–∞—Ç `‚åò‚åÉ–ü—Ä–æ–±—ñ–ª`. 

#### Input sources
- –í–º–∏–∫–∞—é **Use the Caps Lock key to switch to and from ABC** ‚Äî –∫–æ—Ä–∏—Å–Ω–∞ —ñ –∑—Ä—É—á–Ω–∞ —Ñ—ñ—á–∞, —â–æ–± –ø–µ—Ä–µ–º–∏–∫–∞—Ç–∏ –º–æ–≤—É –æ–¥–Ω—ñ—î—é –∫–ª–∞–≤—ñ—à–µ—é. –ù–∞ –∂–∞–ª—å, —ñ–Ω–æ–¥—ñ —á–æ–º—É—Å—å –Ω–µ —Å–ø—Ä–∞—Ü—å–æ–≤—É—î —ñ —Ç—Ä–æ—Ö–∏ –≥–ª—é—á–∏—Ç—å.
- –í–∏–º–∏–∫–∞—é **Correct spelling automatically** —ñ **Capitalise words automatically**  

### Trackpad
- –í–º–∏–∫–∞—é **Tap to Click.** –î–∏–≤–Ω–æ, —â–æ —Ü—è –æ–ø—Ü—ñ—è –±—É–ª–∞ –≤–∏–º–∫–Ω–µ–Ω–∞ –∑–∞ –∑–∞–º–æ–≤—á—É–≤–∞–Ω–Ω—è–º.
- –ù–∞–ª–∞—à—Ç–æ–≤—É—é **Tracking speed** –Ω–∞ —Å–≤—ñ–π —Å–º–∞–∫. –ü–æ—Å—Ç–∞–≤–∏–≤ –±–ª–∏–∂—á–µ –¥–æ —Å–µ—Ä–µ–¥–∏–Ω–∏.
- –¢–∞—á–ø–∞–¥ –º–æ–∂–µ –ø–µ—Ä–µ—Ç—è–≥—É–≤–∞—Ç–∏ –≤—ñ–∫–Ω–∞ —Ç–∞ –≤—Å–µ —ñ–Ω—à–µ, —â–æ —Ç—è–≥–Ω–µ—Ç—å—Å—è (–Ω–∞–ø—Ä–∏–∫–ª–∞–¥, Google Maps) –¥–æ—Ç–∏–∫–æ–º —Ç—Ä—å–æ–º–∞ –ø–∞–ª—å—Ü—è–º–∏. –ó–≤—É—á–∏—Ç—å —Å–∫–ª–∞–¥–Ω–æ, –∞–ª–µ –Ω–∞ –ø—Ä–∞–∫—Ç–∏—Ü—ñ –¥—É–∂–µ –∑—Ä—É—á–Ω–æ. –©–æ–± —É–≤—ñ–º–∫–Ω—É—Ç–∏, —Ç—Ä–µ–±–∞ –ø—ñ—Ç–∏ –≤ Accessibility &gt; Pointer Control &gt; Trackpad options &gt; Use trackpad for dragging &gt; Three-finger drag.

<!-- ### Sharing: - Set Local hostname -->

## –ù–∞–ª–∞—à—Ç—É–≤–∞–Ω–Ω—è –î–æ–∫—É
- –í–∏–¥–∞–ª–∏–≤ —É—Å—ñ —Å—Ç–∞–Ω–¥–∞—Ä—Ç–Ω—ñ –∑–∞—Å—Ç–æ—Å—É–Ω–∫–∏ –æ–∫—Ä—ñ–º Finder, Safari —ñ –ö–∞–ª–µ–Ω–¥–∞—Ä—è.
- –ü–µ—Ä–µ–Ω—ñ—Å —É –î–æ–∫ –ø–∞–ø–∫—É Desktop —ñ –ø–æ–º—ñ—Å—Ç–∏–≤ —ó—ó –ø–æ—Ä—É—á —ñ–∑ Downloads. –ó–∞–¥–∞—é –Ω–∞–ª–∞—à—Ç—É–≤–∞–Ω–Ω—è —É –∫–æ–Ω—Ç–µ–∫—Å—Ç–Ω–æ–º—É –º–µ–Ω—é: **Sort by: Date added** —Ç–∞ **View content as: Fan**. –¶–µ —Ç–∞–∫—ñ –∂ —Å–∞–º—ñ –Ω–∞–ª–∞—à—Ç—É–≤–∞–Ω–Ω—è, —è–∫—ñ —Å–∏—Å—Ç–µ–º–∞ –≤–∏–∫–æ—Ä–∏—Å—Ç–æ–≤—É—î –¥–ª—è –ø–∞–ø–∫–∏ Downloads ‚Äî –¥–ª—è —Ç–æ–≥–æ, —â–æ–± –ø—Ä–∏ —Ä–æ–∑–∫—Ä–∏—Ç—Ç—ñ –ø–∞–ø–∫–∏ —Å–≤—ñ–∂—ñ —Ñ–∞–π–ª–∏ –±—É–ª–∏ –ø–æ—Ä—É—á –∑ –∫—É—Ä—Å–æ—Ä–æ–º.
- –£ —Ç–µ—Ä–º—ñ–Ω–∞–ª—ñ —Ä–æ–±–ª—é —Ç–∞–∫, —â–æ–± –î–æ–∫ —Å–∫—Ä–∏–≤–∞–≤—Å—è —ñ –∑ º—è–≤–ª—è–≤—Å—è –±–µ–∑ –∑–∞—Ç—Ä–∏–º–∫–∏:
  
```bash
defaults write com.apple.dock autohide-delay -int 0
defaults write com.apple.dock autohide-time-modifier -float 0.4
killall Dock
```

## –ù–∞–ª–∞—à—Ç—É–≤–∞–Ω–Ω—è Finder

- **View: As Columns** (`‚åò3`)
- **View: Show Status bar** (`‚åò/`)
- **Settings &gt; General &gt; New Finder windows show: (Home folder)**
- **Settings &gt; Tags:** –≤–∏–º–∫–Ω—É–≤ —É—Å–µ
- **Sidebar:** —É–≤—ñ–º–∫–Ω—É–≤ üè†¬†Home folder, —â–æ–± –≤—ñ–¥–æ–±—Ä–∞–∂–∞–ª–∞—Å—è —É —Å–ø–∏—Å–∫—É

## –í—Å—Ç–∞–Ω–æ–≤–ª–µ–Ω–Ω—è –ø—Ä–æ–≥—Ä–∞–º

### App Store

–í—Å—Ç–∞–Ω–æ–≤–ª—é—é –≤—Å—å–æ–≥–æ 4 –ø—Ä–æ–≥—Ä–∞–º–∏:
- **Things** ‚Äî –¥–ª—è –≤–µ–¥–µ–Ω–Ω—è —Å–ø—Ä–∞–≤. 
- **iA Writer** ‚Äî —É–ª—é–±–ª–µ–Ω–∏–π —Ç–µ–∫—Å—Ç–æ–≤–∏–π —Ä–µ–¥–∞–∫—Ç–æ—Ä.
- **Reeder 5** ‚Äî –¥–ª—è —á–∏—Ç–∞–Ω–Ω—è RSS.
- **Tomato 2** ‚Äî —Ç–∞–π–º–µ—Ä –¥–ª—è —É—Å–≤—ñ–¥–æ–º–ª–µ–Ω–æ—ó —Ä–æ–±–æ—Ç–∏.

–Ø–∫—â–æ —â–æ—Å—å –º–æ–∂–Ω–∞ –ø–æ—Å—Ç–∞–≤–∏—Ç–∏ –±–µ–∑ App Store, —è –∑–∞–≤–∂–¥–∏ –≤—ñ–¥–¥–∞–º –ø–µ—Ä–µ–≤–∞–≥—É —Ç–∞–∫–æ–º—É –≤–∞—Ä—ñ–∞–Ω—Ç—É.

### –ü–æ–∑–∞ App Store

–ú–æ–º–µ–Ω—Ç, —è–∫–æ–≥–æ —è –∑–∞–≤–∂–¥–∏ —á–µ–∫–∞—é –ø—Ä–∏ –Ω–∞–ª–∞—à—Ç—É–≤–∞–Ω–Ω—ñ –Ω–æ–≤–æ–≥–æ –∫–æ–º–ø º—é—Ç–µ—Ä–∞,¬†‚Äî –≤—Å—Ç–∞–Ω–æ–≤–ª–µ–Ω–Ω—è –ø—Ä–æ–≥—Ä–∞–º —á–µ—Ä–µ–∑ Homebrew Cask. –¶–µ —Å–ø—Ä–∞–≤–∂–Ω—è –º–∞–≥—ñ—è: —è –º–æ–∂—É –ø–µ—Ä–µ–ª—ñ—á–∏—Ç–∏ –ø—Ä–æ–≥—Ä–∞–º–∏, —è–∫—ñ –º–µ–Ω—ñ –ø–æ—Ç—Ä—ñ–±–Ω—ñ,  —É –æ–¥–Ω—ñ–π –∫–æ–º–∞–Ω–¥—ñ, —ñ Cask –º–µ–Ω—ñ —Ü–µ –≤—Å–µ –∞–≤—Ç–æ–º–∞—Ç–∏—á–Ω–æ –≤—Å—Ç–∞–Ω–æ–≤–∏—Ç—å. –¶–µ –µ–∫–æ–Ω–æ–º–∏—Ç—å –Ω–µ–π–º–æ–≤—ñ—Ä–Ω—É –∫—ñ–ª—å–∫—ñ—Å—Ç—å —á–∞—Å—É —ñ –µ–Ω–µ—Ä–≥—ñ—ó.

–û—Å—å, –Ω–∞–ø—Ä–∏–∫–ª–∞–¥, —è–∫ Cask –¥–æ–ø–æ–º–æ–≥–∞—î –≤—Å—Ç–∞–Ω–æ–≤–∏—Ç–∏ 1Password —ñ Skype. –ü–æ—Ä—ñ–≤–Ω—è–π—Ç–µ —Ü–µ –∑—ñ —Å–∫–∞—á—É–≤–∞–Ω–Ω—è–º DMG –∑ —Å–∞–π—Ç—É, –≤—Å—Ç–∞–Ω–æ–≤–ª–µ–Ω–Ω—è–º —ñ –ø–æ–¥–∞–ª—å—à–∏–º –ø—Ä–∏–±–∏—Ä–∞–Ω–Ω—è–º —Å–º—ñ—Ç—Ç—è:

<figure>
	<video class="js-player" data-plyr-config= '{"controls": ["play-large", "play", "progress", "current-time"]}' autoplay controls loop>
	  <source src="/i/blog/macos-setup/cask.mp4" type="video/mp4" />
	</video>
</figure>

–©–æ–± —Ü–µ –ø—Ä–∞—Ü—é–≤–∞–ª–æ, –ø–æ—Ç—Ä—ñ–±–Ω–æ –Ω–µ –±–æ—è—Ç–∏—Å—è –∫–æ–º–∞–Ω–¥–Ω–æ–≥–æ —Ä—è–¥–∫–∞ —ñ —Å–ø–æ—á–∞—Ç–∫—É –≤—Å—Ç–∞–Ω–æ–≤–∏—Ç–∏ [Homebrew](https://brew.sh).

–¶—å–æ–≥–æ —Ä–∞–∑—É –º—ñ–π ¬´—Å—Ç–∞—Ä—Ç–æ–≤–∏–π –ø–∞–∫–µ—Ç¬ª –ø—Ä–æ–≥—Ä–∞–º –≤—Å—Ç–∞–Ω–æ–≤–ª–µ–Ω–∏—Ö —á–µ—Ä–µ–∑ Cask –≤–∏–≥–ª—è–¥–∞—î —Ç–∞–∫:

```bash
brew install raycast google-chrome firefox github iterm2 sketch telegram visual-studio-code spotify slack zoom bartender numi imageoptim
```

–•–æ—á–µ—Ç—å—Å—è –≤—ñ–¥–∑–Ω–∞—á–∏—Ç–∏ –¥–µ–∫—ñ–ª—å–∫–∞ –ø—Ä–æ–≥—Ä–∞–º –∑ —Ü—å–æ–≥–æ —Å–ø–∏—Å–∫—É:
- **[Raycast](https://www.raycast.com)** ‚Äî –Ω–∞–π–∫—Ä–∞—â–∞ –∑–∞–º—ñ–Ω–∞ Spotlight. –ö—Ä–∞—Å–∏–≤–∞, —à–≤–∏–¥–∫–∞, —ñ –º–∞—î –¥—É–∂–µ –±–∞–≥–∞—Ç–æ –∫–æ—Ä–∏—Å–Ω–∏—Ö —Ñ—ñ—á, —è–∫-–æ—Ç —Å–ª–æ–≤–Ω–∏–∫:
	<figure>
		<video class="js-player" data-plyr-config= '{"controls": ["play-large", "play", "progress", "current-time"]}' autoplay controls loop>
		  <source src="/i/blog/macos-setup/dictionary.mp4" type="video/mp4" />
		</video>
	</figure>
- **[Numi](https://numi.app)** ‚Äî –º—ñ–π —É–ª—é–±–ª–µ–Ω–∏–π –¥–µ—Å–∫—Ç–æ–ø–Ω–∏–π –∫–∞–ª—å–∫—É–ª—è—Ç–æ—Ä.
- **[Bartender](https://www.macbartender.com)** ‚Äî –ø—Ä–∏–±–∏—Ä–∞—î –∑–∞–π–≤—ñ —ñ–∫–æ–Ω–∫–∏ –∑ –º–µ–Ω—é-–±–∞—Ä—É.
- **[GitHub Desktop](https://desktop.github.com)** ‚Äî —á–∞—Å–æ–º –∫–æ—Ä–∏—Å—Ç—É–≤–∞—Ç–∏—Å—è –≥—ñ—Ç–æ–º –∑—Ä—É—á–Ω—ñ—à–µ —á–µ—Ä–µ–∑ –≥—Ä–∞—Ñ—ñ—á–Ω–∏–π —ñ–Ω—Ç–µ—Ä—Ñ–µ–π—Å.

### Other geeky stuff
- –í—Å—Ç–∞–Ω–æ–≤–ª—é—é –∫–æ–Ω—Å–æ–ª—å–Ω—ñ –ø—Ä–æ–≥—Ä–∞–º–∏:

```bash
brew install git git-lfs nodejs corepack svgo
```

- –í—Å—Ç–∞–Ω–æ–≤–ª—é—é [Oh My Zsh](https://ohmyz.sh), —â–æ–± –ø—Ä–æ–∫–∞—á–∞—Ç–∏ —Ç–µ—Ä–º—ñ–Ω–∞–ª.
- –í—Å—Ç–∞–Ω–æ–≤–ª—é—é Xcode –∑ [developer.apple.com](https://developer.apple.com/download/all/?q=xcode). –ù–µ —Ä–µ–∫–æ–º–µ–Ω–¥—É—é –≤–∏–∫–æ—Ä–∏—Å—Ç–æ–≤—É–≤–∞—Ç–∏ App Store-–≤–µ—Ä—Å—ñ—é.
- –ì–µ–Ω–µ—Ä—É—é SSH-–∫–ª—é—á—ñ. –ö–æ—Ä–∏—Å—Ç—É–≤–∞–≤—Å—è [–¥–æ–∫—É–º–µ–Ω—Ç–∞—Ü—ñ—î—é GitHub](https://docs.github.com/en/authentication/connecting-to-github-with-ssh/generating-a-new-ssh-key-and-adding-it-to-the-ssh-agent), –º–æ–∂—É —ó—ó —Ä–µ–∫–æ–º–µ–Ω–¥—É–≤–∞—Ç–∏. –î—ñ–∑–Ω–∞–≤—Å—è, —â–æ –∑–∞—Ä–∞–∑ —Ä–µ–∫–æ–º–µ–Ω–¥—É—é—Ç—å –∞–ª–≥–æ—Ä–∏—Ç–º —à–∏—Ñ—Ä—É–≤–∞–Ω–Ω—è Ed25519, –¥–æ —Ü—å–æ–≥–æ —è –∑–∞–≤–∂–¥–∏ –≤–∏–∫–æ—Ä–∏—Å—Ç–æ–≤—É–≤–∞–≤ RSA.
- –ù–∞–ª–∞—à—Ç–æ–≤—É—é Visual Studio Code. –¶–µ –±—ñ–ª—å.
- –ù–∞–ª–∞—à—Ç–æ–≤—É—é iTerm:
	- –¶—å–æ–≥–æ —Ä–∞–∑—É –æ–±—Ä–∞–≤ [Dracula theme](https://draculatheme.com/iterm) —ñ —Ç—Ä–æ—Ö–∏ –ø—ñ–¥—Ç—é–Ω–∏–≤ –∫–æ–ª—å–æ—Ä–∏ –Ω–∞ —Å–≤—ñ–π —Å–º–∞–∫.
	- Preferences &gt; Keys &gt; Hotkey &gt; `‚åÉ``, —â–æ–± —à–≤–∏–¥–∫–æ –≤–∏–∫–ª–∏–∫–∞—Ç–∏ –∫–æ–Ω—Å–æ–ª—å.
	- (?) Appearance &gt; General &gt; Exclude from Dock and ‚åò-Tab Application Switcher.
	- From the top <!--@todo -->
	- Profiles &gt; Keys &gt; Key Mappings &gt; Presets... &gt; Natural Text Editing <!--@todo -->