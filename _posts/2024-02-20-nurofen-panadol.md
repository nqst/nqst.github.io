---
layout: post
title: "Дизайн Нурофєну і Панадолу"
introimg: "nurofen-panadol.jpg"
ogimage: "ogimage.jpg"
---

Ці два флакончики — мабуть, найбільш відомі ліки для дітей в Україні. Їх використовують, щоб збити високу температуру або зменшити інтенсивність болю.

У Нурофєну і Панадолу дуже схожі показання, але у одного з них дещо зроблено значно краще з точки зору дизайну. Помітив, що тільки через це один препарат ми використовуємо частіше за інший.

<!-- more -->

Ця різниця — про дизайн. Але мова не про красиве оформлення, типографіку або кольори. Мова про табличку на зворотньому боці пляшки:

<figure>
  <img src="/i/blog/nurofen-panadol/nurofen-table.jpg" alt="Нурофєн. Таблиця з дозуванням">
</figure>

Ті, хто зробив цю табличку, мабуть, подумали про те, як люди реально користуються подібними ліками. Дитина просинається серед ночі з гарячкою. Ти, сонний буряк, ідеш з ліхтариком в аптечку, щоб набрати певну кількість у шприц-дозатор і скоріше дати дитині. Ти взагалі не памʼятаєш, скільки потрібно мілілітрів, бо дозування змінюється в залежності від маси тіла, а інструкція лежить десь окремо. І ось коли в тебе Нурофєн, відповідь знаходиться моментально.

Design is how it works.

<div class="serious-thing serious-thing--disclaimer">
  <strong>Увага:</strong> Ваш вибір лікувальних препаратів має залежати від рекомендацій вашого лікаря, а не від того, що пишуть люди в інтернеті. Також приношу вибачення, що змушений писати Нурофєн через «є» — виявилось, що це офіційна назва. До написання цього посту я був впевнений, що він «Нурофен».
</div>
