---
layout: post
title: "Мій 2024"
---

Не найлегші часи для підбивання підсумків року, але коли я цього не роблю, то, зазвичай, шкодую. Тож спробую зробити підхід.

Замість блогу та соцмереж у 2024 більше писав у особистий щоденник. Здається, ніколи стільки у нього не записував. Мені подобається цей досвід: часто хочеться звільнити переповнену голову. Полюбив фіксувати на папері думки і переживання, які можуть швидко забуватися. А ще можна спокійно писати те що думаєш, без самоцензури і роздумів про те, що подумають інші.

<!-- more -->

У 2024 почався третій рік російсько-української війни. Іноді все ще хочеться повірити, що це все просто страшний сон. <!--Росіяни продовжують руйнувати українські міста і вбивати наших людей, і кінцем цього режиму не пахне.--> Боляче від того, через що проходять українці. Боляче від історій, які чую з перших вуст, і від того, через що доводиться проходити людям замість нормального життя. І разом з тим, є радість від того, що Україна тримається — що люди не здаються, працюють, захищають, допомагають, створюють.

<!-- У 2024 я дуже сумував за рідним Дніпром, за близькими людьми і за улюбленими місцями.-->

<!--У 2024 здавалося, що час ішов ще швидше ніж колись.-->

* * *

Ось що у 2024 році було визначним і важливим для мене.

### Книги року

Перше місце ділять дві книги:
- **«Feeling Good»** Девіда Бернса — про депресію і негативні думки крізь призму здорового глузду.
- **«The Creative Act»** Ріка Рубіна — про творчість.

↑ Про авторів цих двох книг я писав [пост](/blog/david-burns-and-rick-rubin/).

![Читаю книгу Рика Рубіна в кавʼярні](/i/blog/2024-summary/rubin.jpg)

Хочу додатково відзначити:
-  **«The Manual»** Епіктета — за вікову мудрість.
-  **«1984»** Джорджа Оруелла — за термін «двоєдумство».
-  **«How to Fail at Almost Everything and Still Win Big»** Скотта Адамса — за корисні життєві поради.
-  **«20 000 льє під водою»** Жюля Верна — за пригодницький дух і нагадування про те, яка неймовірна природа на нашій планеті.

### Рішення року

Не брати телефон у спальню. Вночі телефон заряджається на кухні. Біля ліжка стоїть звичайний аналоговий будильник. Якість сну покращилася, тривожність знизилася.

### Відкриття року

<figure>
  <video style="border-radius: 6px;" poster="/i/blog/2024-summary/flame-poster.jpg" autoplay loop muted playsinline>
    <source src="/i/blog/2024-summary/flame.mp4" type="video/mp4">
  </video>
</figure>

- **Готування на відкритому вогні.** Це виявилось значно приємніше, ніж просто на вугіллі.
- **Голландська шоколадна посипка** ([hagelslag](https://uk.wikipedia.org/wiki/Хаглслаг)). Нею в Нідерландах посипають хліб з маслом на сніданок. Дуже смачно. ProTip від знайомого нідерландця: з арахісовим маслом теж клас.
- **[Тапас](https://uk.wikipedia.org/wiki/Тапи_(страва))**. Раніше думав, що тапас — це те саме що й [такос](https://uk.wikipedia.org/wiki/Тако), які я терпіти не можу 😄 Я помилявся, і відкрив для себе нові смачні страви.
- **[Spaced repetition flashcards](https://en.wikipedia.org/wiki/Flashcard)**. Спробував вивчити з флеш-картками фонетичний алфавіт НАТО/ІКАО (альфа, браво, чарлі...) — цікавий досвід. Коли треба буде запамʼятовувати щось нове, буду мати для цього чудовий інструмент.

### Досягнення року

- Навчився готувати [манти](https://uk.wikipedia.org/wiki/Манти). Це одна з моїх найулюбленіших страв із дитинства — у моїй сімʼї манти готували на дні народження та Новий рік. У 2024 році я відчув потребу зберегти та продовжити цю традицію у себе в сімʼї. Дуже вдячний батькам за те, що мене навчили.
- Проїхав 100 км за день на велосипеді. Я не «в темі», просто склав компанію другові. Було важко, все боліло, але досвід мені сподобався.
- Зробив собі сайт-резюме на англійській мові з короткими розповідями про улюблені проєкти: [cv.zaytsev.io](https://cv.zaytsev.io)
- Зміг приготувати вдома каву, якою був дуже задоволений.
- Цілий рік грав у [Wordle](https://www.nytimes.com/games/wordle/) і придумав собі міні-мету, щоб угаданих слів з третьої спроби було більше, ніж з пʼятої. Мети досяг, більше не граю :)

### Проєкт року

**[«Попереду нові дорожні знаки»](https://roadsigns.in.ua)**. Разом із [Сашею Колодько](https://alexkolodko.com) запустили ініціативу щодо оновлення дорожніх знаків України.

Люблю дорожні знаки з дитинства, і з цим проєктом маю можливість займатися тим, що дуже подобається, практикуючі інші корисні навички: дослідження, дизайн піктограм, програмування і ведення блогу.

У 2024 ми створили й [опублікували](https://roadsigns.in.ua/collection/) майже сотню знаків. Маю надію, що у 2025 вдасться зробити всю колекцію.

[![Скріншот сайту «Попереду нові дорожні знаки»](/i/blog/2024-summary/collection.jpg)](https://roadsigns.in.ua/collection/)

* * *

Хочу також згадати особистий міні-проєкт [«Листи дітям»](/letters/), завдяки якому вчився хоч трошки малювати (читай — перемальовувати). Зараз, на жаль, не знаходжу час на нові листи, але маю багато чернеток і хочу писати та малювати ще.

![Акварельний малюнок скрині зі скарбами](/i/blog/2024-summary/treasure-chest.jpg)


### Традиція року

Майже кожної неділі готував для дружини та дітей панкейки на сніданок.

### Випадкова думка, для якої не придумав категорію

Обожнюю бути постійним клієнтом. Коли можна дружньо поговорити зі співробітниками, або коли вони памʼятають, що ти любиш трошки більшу чашку для еспресо.

### Пристрої року

![Книга «1984» на Kindle](/i/blog/2024-summary/kindle.jpg)

- **Kindle Paperwhite.** Оновив свій старий Кіндл на початку року, дуже задоволений. Кіндл довго тримає заряд, нічим не відволікає під час читання і чудово виконує свою основну задачу. Для читання книг знайшов ідеальний баланс: Кіндл читаю під час поїздок у міському транспорті, а на вихідних дуже люблю прийти з якоюсь паперовою книгою у кавʼярню.
- **Годинник Casio G-Shock.** Знову ж таки — скільки радості лише від того, що пристрій довго тримає заряд. За рік жодного разу не міняв батарейку. За моніторингом активностей не дуже сумую, за сповіщеннями не сумую взагалі.
- **Годинник Braun BC03.** Той самий годинник біля ліжка.

![Годинник Braun BC03](/i/blog/2024-summary/braun.jpg)

### Інструменти року

- На першому місці, безумовно, **ChatGPT 4o.** Наприкінці року почав користуватися ще й GitHub Copilot (де під капотом той самий ChatGPT 4o) — це магія. Штучний інтелект став повсякденним інструментом для дуже багатьох, і ігнорувати його сьогодні, принаймні у IT, безглуздо.
  
  Проте, це палка з двома кінцями. Я вражений тим, як AI надає суперможливості, покращує продуктивність і допомагає вирішувати проблеми, але мені не подобається, коли люди приймають відповіді AI без розбору та допрацювання. Сьогоднішні AI-інструменти поспішають давати готові рішення (і люди це люблять), але для хорошого результату, якщо це не швидке просте запитання, зазвичай треба надавати значно більше вхідної інформації. Думаю, неточності AI-рішень можуть принести світу немало проблем у 2025. With great power comes great responsibility.

- Друге місце — **GitHub** і пул-реквести в ньому.

- Третє місце — **[Astro](https://astro.build)**.

Пишучи про інструменти, не можу не згадати про **iA Writer** і **Things**, які вже довгі роки є моїми улюбленими програмами. Обидві програми можна просто купити (замість того, щоб оформлювати підписки, які зараз усюди).

### Стаття року

- **[Turning the tables on AI](https://ia.net/topics/turning-the-tables-on-ai)** — про те, як правильно користуватись AI. Від творця iA Writer.

### Знання року

- **[10 когнітивних викривлень](https://feelinggood.com/wp-content/uploads/2017/04/41656-distortions-v-18.pdf)**, описаних Девідом Бернсом.
  
  Дуже корисний інструмент. Радий, що тепер можу краще розуміти свої негативні думки, а також називати їх.

### Практична порада року

> If you see something that impresses you, a decent respect for humanity insists you voice your praise.
> 
> <cite>Скотт Адамс</cite>

«Якщо ви бачите щось, що вас вражає, повага до людства вимагає від вас висловлення похвали». Далеко не завжди хороша робота або важка праця, особливо від маловідомих творців отримує достатню кількість компліментів і вдячності. Кожен із нас може зробити свій невеликий внесок, дякуючи людям за те, що вони роблять щось, що вам подобається.

Приємні, щирі слова вдячності можуть окриляти і змінити чийсь день на краще.

### Фільм року

**[«Perfect Days»](https://www.imdb.com/title/tt27503384/)**. Чудове кіно. Мав нагоду подивитись цей фільм удвох із дружиною в кінотеатрі — вийшли з нього щасливими людьми.

![](/i/blog/2024-summary/perfect-days.jpg)

### Журналіст року

**Михайло Дубинянський.** Радий, що у мене є улюблений український журналіст. [Публікації Михайла](https://www.pravda.com.ua/authors/4ff6d671bc85a/) — злободенні, з цікавими історичними екскурсами — виходять по суботах в «Українській правді».

### TED-talk року

<figure>
  <iframe width="560" height="315" src="https://www.youtube.com/embed/D9Ihs241zeg?si=E8yyavwu69lMAOYU" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>
</figure>

**[«The danger of a single story»](https://www.ted.com/talks/chimamanda_ngozi_adichie_the_danger_of_a_single_story?subtitle=uk)**. Промова 2009 року, але зараз вона дуже сильно відгукується. Через мову або національність деякі громадяни готові одразу зробити про людину всі висновки. Я вважаю це неправильним, неприйнятним, і сподіваюсь, що зможу вберегти себе від такої поведінки.

### Інтерфейсні розчарування року

- **Waze**. Легко і безповоротно губить заздалегідь обраний маршрут поки спускаєшся у машину. Не можна так швидко забувати користувацькі дані. 
- **Messages на iPhone.** Так і не знайшов способу назавжди відписатись від SMS-розсилок. Блокування відправника, який відправляє не з номеру (наприклад, «Sport Life») не працює, а Mute все одно залишає бейджик непрочитаного повідомлення.

### Мотиваційна картинка року

![](/i/blog/2024-summary/work-talk.png)

### Мотиваційна цитата року

**«Motivation follows action».** Не обовʼязково відчувати себе вмотивованим для того, щоб почати щось робити. Варто спробувати почати, а мотивація наздожене.

Це не про те, щоб насильно себе змушувати. Це про те, що мозок може обманювати і придумувати виправдовування, щоб не робити справи. Якщо ввічливо, з любовʼю до себе, сказати йому «давай спробуємо», є всі шанси, що діло піде.

<!--* * *

Хочу подякувати усім, завдяки кому зафарбована червоним територія на мапі України розширюється не так інтенсивно, як могла би. Дякую тим, хто рятує людей і тим, хто збиває ракети і дрони, не даючи їм досягати мети.-->

* * *

Вдячний, що я разом із сім'єю, вдячний за чудових людей, що мене оточують. У 2024 році мої близькі зробили стільки значущих дій та сказали стільки важливих слів, що я іноді не встигав це осягати. Дуже дякую рідним, друзям і колегам. Мені з вами дуже пощастило.