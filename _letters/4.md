---
layout: letter
title: Дай йому час
class: "clock"
permalink: /letters/time/
date_published: "2 серпня 2025 р."
illustration: "clock.png"
illustration_width: 180
---

Тисячу разів у мене бувало так, що зробив щось, а результату, який намалював собі в голові, немає. Роботу, над якою сумлінно працював, не оцінили. Старання, які вкладав, не виправдалися. Людина, якій написав, не відповіла.

Такі речі можуть збивати зі шляху, псувати настрій і породжувати сумніви.

Одного разу, коли було важко, і якась справа знову не принесла швидких результатів, мудра людина дала мені надзвичайно корисну пораду: *«Дай йому час».*

Не завжди легко приймати таку пораду. Іноді вона може й розлютити. Ти хочеш, щоб твої зусилля давали плоди, або щиро вважаєш, що час уже настав. Але насправді треба трошки більше часу та простору.

Дай йому час. Як закінчиш, спробуй відійти у сторону і продовжуй жити. Знайди собі якесь дійсно цікаве заняття, яке допоможе тобі відволіктися.

Саме тоді, коли я міг відпустити те, за що міцно тримався, траплялися дивовижні речі.

* * *

Дати час — це не лише про очікування, це ще й про присвячення цього часу.

Не виходить щось зробити одразу? Дай йому час. Якщо та поламана штука не слухається й вистрибує із рук, це вона каже: «Дай мені час». Не намагайся полагодити її однією рукою, думаючи про інші речі. Приділи їй усю свою увагу. У тебе вийде.
